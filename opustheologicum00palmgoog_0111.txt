12 macr. 1. nn Ac‘rmus nunsula. capu-r 11. ξ. 1. [13]

ad finem, moveri in finem et non moveri ». Ergo nomine voluntarii
heic venit liberum: quod adnotandum est pro iis, quae mox dicemus
de prima voluntarii partitione.

13. Duo ergo sunt voluntarii conditioneS, 1⁸ ut sit a principio in-
trinseco scilicet a voluntate, quae in obiectum affective ac propensione
sua feratur. Peccatum ergo a Deo permissum non potest dici Deo
voluntariumz quia Deus affectu non fertur in peccatum et idipsum
dicendum est de quavis mali permissione, v. gr. dum quis oppugnans
urbem infert, praeter intentionem, damnum alicui innocenti, ad quod
non affective, sed permissive se habet. 2³ Ut motus sit ex praevia
aliqua cognitione intellectuali seu rationali. Et quidem moralitas seu
imputabilitas eatenus solum sese extendit, quatenus protenditur co-
gnitio (quae adsit vel adesse debuerit) partium et circumstantiarum
illius actuS, ita ut non deputetur culpae quidquid in actu invincibiliter
ignoratur. Ergo si fureris rem, quam invincibiliter ignoras esse sacram,
furtum committis, non sacrilegium. Et sic intelligenda est definitio
voluntarii ex Aristotele superius allata: « sciente singula, in quibus
est actio »‚ sive ut habet s. Thomas in eiusdem loci commentario:
« ut sciat singulas circumstantias, quae concurrunt ad operationem ».
Nempe voluntarium eatenus sese porrigit, quatenus haec scientia se
extendit et siqua pars actus praeterit oculos agentis, ea ad rationem
actus illius, qua voluntarius est, non pertinet.

14. Voluntarium distinguitur a volito. Obiectum volitum appellatur
utique voluntarium, sed denominative, extrinsece. Velitum proprie non
dicitur de actu volendi, sed est id, in quod voluntas per actum suum
tendit, velut in obiectum, quod, etsi illa vel maxime velit et cupiat
ut sit, tamen non est (aut certe fieri potest ut non sit) a voluntate,
ita⁴ ut ab ea tanquam effectus a sua causa, mediate vel immediate,
procedat. Sic v. gr. Petro optanti mortem inimici sui mors eius quidem
erit volita eique grata, non tamen voluntaria, nisi aliquo modo ad
eam inferendam concurrat. Est tamen Petro voluntarium pravum de-
siderium vel pravum gaudium de eiusdem morte; haec enim ab eius,
voluntate procedunt.

Differt voluntarizmc 3 spontaneo, licet apud scriptores interdum
spontaneum pro voluntario usurpetur et vicissim voluntarium dicatur
etiam de brutis, quibus convenire non potest nisi sensu quodam im-
minute.

Discrimen in eo est, quod ad voluntarium requiritur cognitio ratio-
nalis, sive usus rationis: ad spontaneum sufficit cognitio quaedam
sensibilis, qualis et brutis competit. Sic bos sponte currit ad praesepe,
quod cognitione quadam sensibili apprehendit. Hac eadem de causa
voluntaria neque sunt neque dicuntur ea, quae flunt per somnum vel

