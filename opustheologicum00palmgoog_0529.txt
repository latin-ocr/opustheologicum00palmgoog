436 mac-r. 111. nn mersus. cAPn'r 1v. nun. ιν. [457]

causa iudicata sit perpetua, dispensatio tamen data fuit sub hac im-
plicita conditione, quod tale iudicium verum foret. Sed exinde patet,
idoneam non esse regulam in hac quaestione illud iudicium, quod
praecessit de causa perpetuo exstitura.

Proinde s. Alphonsus 11. 196. reiicit resolutiones (saltem primam
et tertiam), quas ex Diana subiicit Auctor, qui tamen scite addit,
melius alios (inter quos et s. Alph.) contrarium sentire.

457. Dixi s. Alphonsum reiicere saltem dispensationem quoad ieiu-
nium et breviarium; quoad dispensatum ob infirmitatem a voto re-
ligionis, alia est rei conditio.

Discrimen ergo apposite sic assignat Suarez de Leo. lib. 6. 6. 20.
n. 18.: « Respondeo dispensationem illam (de recitando breviario, aut
ieiunando, aut comedendis carnibus) non esse talem, quae simul et in
praesenti tota fiat3 quia materia eius non est indivisibilis, sed suc-
cessionem habet. Nam lex ieiunii quadragesimalis, licet per modum
unius concipiatur, revera virtute est multiplex et singulis diebus quasi
novam obligationem imponit. Et ideo dispensatio in illa lege non fit
absolute tota simul et virtute est multiplex dispensatio et pro sin-
gulis diebus veluti singulae dispensationes conceduntur et unaquaeque
propriam causam pro suo tempore seu die requirit. Atque ita quamvis
in eo casu videatur dari simul pro tota quadragesima, non ita datur,
ut statim auferat totum vinculum legis pro tota quadragesima, sed
ut successive illud auferat, prout successive obligaverit, si eadem ratio
dispensationis perseveret. Neque in illa materia potest aliter conside-
rari causa iustificans dispensationem, nisi ut habens tractum sueces-
sivum cum ipsa lege, et ideo in talibus dispensationibus regulariter
solet explicari illa conditi03 quod si interdum non exprimitur, ideo
est, quia vel duratio causae tanquam moraliter certa supponitur vel
quia ex qualitate materiae tamquam nota relinquitur. Et idem estin
similibus praeceptis habentibus tractum successivum. Secus vero est
in dispensatione, quae statim tota simul conceditur et habet quasi
indivisibilem effectum, tollendo inhabilitatem, impedimentum aut vo·
tum: nam illa simul habet totum effectum et simul etiam habere
potest causam, propter quam absolute concedatur ».

Ex quibus luculenter ratio patet, cur aliter de secunda resolutione,
ubi de voto, aliter de prima et tertia ubi de esu carnium et recitatione
breviarii iudicandum sit.

458. Rationes Salas et Οτι-3113113 refert Diana tom. 3. tr. 2. res. 147.
3 11. 7. quae eo collineant 61111166, quod legislator tollat in casu obliga-
tionem: quod autem destructum est (scil. obligatio) non reproducitur,
nisi ab 66, qui habet vim reproducendi, scil. solus legislator.

