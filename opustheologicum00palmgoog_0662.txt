[638] Pacem-A Paua& m uso mramom Acro. sunaus Pnunmus 569

sunt actus efficacem, explicandus est respectus ad plures personas vel
obiecta3 quia praeter malitiam illam, quam habent in illa specie, quae
interius consummatur, habent etiam plures alias malitias in materia,
in qna sunt actus, externi, qui ab illo actu efficaci procedunt etc. ».
In quibus an sit cohaerentia, viderint alii3 cum actus externus mali-
tiam habere per se non possit, nisi participatam ab interiori actu vo-
luntatiS‚ qnae est malitiae subiectum.

838. At nos admittemus confessionem et concessionem eius quoad
unicam malitiam seu unicam speciem malitiae interioris actuS, etiam
quoad actus efficaces. Unitatem vero vel multiplicitatem malitiae seu
melius peccati opportunius cum Lugo deducemus ex natura actus
extrinseci, qui habeat vel non habeat unitatem. Nam etsi Lugo affir-
met, unicum adesse peccatum in eo, qui vel unico ictu plures occidit,
· aut unica detractione laedit plurium famam3 id tamen restringit ad
casuS‚ in quibus actus quoque exterior hanc unitatem habet. Sic ille
ile Poenit. disp. 16. 11. 539.; « Ego... existimo, in primis non sufficere
ad unitatem peccati externi, quod aliqua proveniant ex una voluntate.
interna, si illa plura nullam habeant unitatem inter se. Nam si quis
hodie cogitet de ludendo crastina et octava etiam die, qui uterque
est dies festus et videt ea occasione omittendum sacrum ac unico actu
decernat, utroque die ludere et omittere sacrum3 illae duae omissioneS,
licet oriantur ex illa una et eadem voluntate, adhuc erunt duo pec-
cata confitenda, ut distincta3 quia inter se non habent ullam unitatem ».

Hinc idem Lugo ibid. n. 546.: « Infero secundo, volentem non reci-
tare officium per totum annum et id postea exsequentem, committere
plura peccata. Quia licet voluntas sit una, opus tamen volitum non est
unum, nec una omissio recitationis ordinatur ad aliam, nec connexionem
habet cum illa: sed sicut sunt de singulis recitationibus praecepta di-
versa, sic omissiones singulae sunt peccata diversa. Similiter qui vult
exercere latrocinia et caedes in via per totam vitam, non committit
postea unum solum peccatum, sed plura3 neque enim uniuntur omnes
illae caedes et furta ad faciendam unam actionem humanam3 alioquin
qui vellet violare omnia Dei praecepta, quae illi occurrent, non faceret
nisi unum peccatum per totam vitam, nec meretrix, quae voluit se
exponere omnibus, faceret plura peccata toto tempore, quo illam tur-
pitudinem exercet ». Oportet ergo, ut unitatem habeat non modo actus
interior, sed etiam actus exterior, cuiusmodi est detractio familiae,
occisio plurium per unum ictum.

Porro eum agitur de copula cum pluribus mulieribus, actus non est
eiusmodi, ut unitatem habeat ex mente aut Lugo aut aliorum. Ergo id
dicunt solum de interiori actu inefficaci et in hoc consentientem habent
vel acerrimum Dicastillum, qui oppositam thesim videtur propugnare.

