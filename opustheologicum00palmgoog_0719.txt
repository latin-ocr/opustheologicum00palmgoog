626 macr. ιν. Dm PnccA‘ris. captrr 111. nun. w. [785]

secus ac videt se male agere, dum in ira contundit pugnis, rumpit
vasa, cultro ferit etc. Ergo omnia haec extra chorum dicuntur. Et me-
rito s. Alphonsus hisce doctrinis non adhaeret n. 78. ad resol. 3. nec
nos possumus accedere illi, dum dicit, se non audere Salmanticensium
opinionem dicere improbabilem.

735. Addimus, Salmanticenses incassum vocasse in praesidium sen-
tentiae suae Dominicum Soto (vid. verb. eius sup. n. 733.): nam Soto
non de ebriis aut amentibus disserit, sed de sanis mente et dicit, pec-
catum contumeliae non adesse, si nullum animum laedendi honorem
alterius habuerint; quod fit, quando quis non advertit, verba esse alieni
honoris laesiva: unde addit, culpari eos, qui id faciant ex negligentia
advertendi etc. Porro contumeliae ebriorum non sunt eiusmodi; sed
licet hi habeant animum laedendi etc„ excusantur (saltem actualiter)
aut quia non habent dominium suorum actuum, aut quia (ut ait
Sanchez) verba eorum, effectu laedendi carent. Unde s. Alph. solum ex
fiducia Salmanticensium istis adiunxit Soto, cuius reipsa locum non
allegat.

DUB. VI.
Quid sit ira.

XC. Resp. Est inordinatus appetitus vindictae. Quae inordinatio, secundum s, Tuom„
dupliciter fleri potest: 1. ex parte modi irascendi, ul v. gr. si nimium interius exardescas
vel exterius per signa nimis patefacias: 2. ex parte obiecti, ul si vindictam appetas
plane iniustam ob causam vel si iusto maiorem, v. gr. optando Inimico mortem, quam
non est meritus, vel exequendam propria auctoritate, vel denique, licet vindicta iusta
sit, non tamen eam appetas ut iustam, secl ut satiativam animi tui malevoli.

738. Ut rite hanc materiam intelligas distingue iram prout passio
est, et prout vitium. Primo sensu est indifferens ad bonum vel malum et
per se ad bonum ordinata: secundo inordinata est et mala, ut patet ex se.

Rem brevi sic s. Thomas tradit 2. 2. q. 158. art. 1.: « Ira proprie
loquendo est passio quaedam appetitus sensitivi, a qua vis irascibilis
denominatur... Est autem considerandum circa passiones animae, quod
dupliciter potest in eis malum inveniri. Uno modo ex ipsa specie pas-
sionis,quae quidem consideratur secundum obiectum passionis: sicut in·
vidia seeundum suam speciem importat quoddam malum... Hoc autem
non competit irae, quae est appetitus vindict-affl potest enim vindicta
ct bene et male appeti. Alio modo invenitur malum in aliqua passione
secundum quantitatem ipsius, idest secundum superabundantiam vel
defectum ipsius et sic potest malum in ira inveniri, quando scil. aliquis
irascitur plus vel minus praeter rationem rectam. Si autem aliquis ira-
scitur secundum rationein rectam, tunc irasci est laudabile ».

