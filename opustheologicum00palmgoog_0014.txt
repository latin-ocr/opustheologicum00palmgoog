PRAEFATIO Enl‘roms lx

Quoniam, ut iam monuimus, Opus Ballerini est perpetuus com-
mentarius Medullae Busembaum, edimus una cum illo, singulis
suis 10018, textmn quoque huius AuctoriS, minore charactere suis-
que propriis numeris distinctum. Quia vero in huius Medulla
desiderantur tum Tractatus de Actibus Humanis tum pars prima
Tractatus de Iustitia et Iure, eorum idcirco synopsim ad instar
Medullae, seorsim Ballerini confecerat et ediderat atque utrique
synopsi, non secus ac textui Busembaum, suos commentarios apta-
verat. Has ergo synopses suo loco nos edimus nec opus erit amplius
monere, textum minoribus characteribus expressum in Tractatu cle
Actibus Humanis et in prima parte (18 Iustitia et 1 ure, non esse
Busembaum, sicut in ceteris, sed Ballerini.

Semel etiam Tractatum e loco movimus, quem eidem Busem-
baum tribuerat et alio transtulimus. Tractatum nempe de Peccatis,
quem Busembaum Tractatibus de Praeceptis, ubi proinde de sin-
gulis peccatis agitur, subiecerat, veluti epilogum, nos revocavi-
mus superius inter Tractatus generaleS, ubi iure sedem suam
obtinere nemo negabit. Tandem cum Balleriuiana adversa-ria evol-
ventes in nonnullas inciderimus dissertationes de re morali, qnae
maxime-idoneae visae sunt certis quaestionibus elucidandis, has
ad calcem voluminis, in quo eae quaestiones aguntur, apponere
non dubitavimus.

Utere erg0‚ bone lector, fructu studiorum optimi Patris eoque
animo haec lege, quo scripta sunt, ut scilicet suis propriis soli-
disque fundamentis innixa Theologia Moralis eas regulas certas
suppeditare valeat, quibus Sacramenti Poenitentiae Ministri, laxis
pariter ac rigidis opinionibus dimissis, in iudiciis ferendis et in
conscientiis regendis pro dignitate utantur.

