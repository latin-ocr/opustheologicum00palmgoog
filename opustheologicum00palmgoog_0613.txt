520 mor. iv. nn Paconns. carm· 1. nun. 11. ΛΒΤ. 11. [572]

rales ad bona adiaphora per se mali non sunt, etiamsi voto vel prae—
cepto positivo prohibearis illa sectari, uti affectus cibi tempore ieiunii,
affectus opum vel dignitatum, honorum, vitae longaevitatis. Unde,
inquit Lessius 1. 6. 11. 115., tales affectus interdum sine peccato possunt
directe appeti et excitari, ut si quis appetat famem vel sitim, ut diffi-
cultate ieiunii, plus mereatur. Sic Dominus in se ipso naturalem af-
fectum vitae et horrorem mortis excitavit, quamvis praeceptum de
morte subeunda haberet. Ita pl. m. Lessius l. c. n. 114.-115.

Hinc Laymann lib. 1. tract. 3. cap. 6. n. 9.: α Si cognita Ecclesiae
prohibitione habeas voluntatem seu propositum comedendi carnes die
veneriS, habes quoque voluntatem praevaricandi legem et peccas. Sin
autem cognita lege ecclesiastica, eadem die cogites etoblectes te car-
nium esu absolute et praecise, non praevaricaris ieiunii legem3 quia·
lex prohibens carnium esum, non prohibet etiam cogitationem et oble-
ctationem de carnium esu... Saepe quis sine culpa tristatur de ieiunii
praecepto vel voto edito, quod tamen observare proponit et poenitenti
saepe displicet poenitentia a confessario iniuncta, quam tamen perficere
vult... Ceterum delectari de opere v. gr. carnium esu, quatenus legi·
timo praecepto repugnat, semper est peccatum; quia pro obiecto habet
formalem inobedientiam, iuri naturali repugnantem ».

572. Advertendum denique, quod s. Alphonsus lib. 5. n. 27. licet de
generali Auctoris hac thesi dicat, ita tenendum cum communi contra
armins,- tamen mox subiicit: « Non licet autem delectari de Missa ob
oblivionem relicta et simili3 quia omissio est obiective mala, ut Ronc.
tract. 2. q. 1. cap. 3. q. 5. resp. 1. ait cum Azor et Sanchez ». Huius
limitationis ratio occurrit reapse apud Sanchez Moral. l. 1. c. 2. n. 10.
ubi apparet quaedam anomalia, quam iuvat innuere et ex qua origo
patebit resolutionis anomalae Roncaglia citati a s. Alphons0.

Videlicet primo ibi memorat sententiam Auctoris, dicens: « Alii
eandem doctrinam (de illicita delectatione rei pravae cogitatae) tem-
perant, ut intelligatur, quando capiatur delectatio de rebus per se
malis, quales sunt lege naturali vetitae; secus si sit de iis, quae sola
lege humana interdicuntur, ut si quis ieiunii die delectatur de coena
aut esu carnium cogitatis, non peccabit, sed tunc tantum, quando
delectatur in eiS, ut lege interdictis ».

AUata dein sententia, quae quoad utrumque rerum genus culpabilem
reperit delectationem, ipse assignat discrimen inter utrumque genus
hoc modo, quod in prohibitis iure naturae, nemo possit delectari de
substantia rei, quin simul de malitia rei insita delectetur, v. gr. de
fornicatione; contra vero in rebus solo humano iure vetitis possit quis
delectari de rei substantia, quin de malitia delectetur. Verum hoc

