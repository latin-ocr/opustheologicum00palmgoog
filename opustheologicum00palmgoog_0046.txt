PROPOSITIONUM nAuNATARUn. AB Anax. vm. xm

17. Per illam praxim mox absolvendi, ordo poenitentiae est
inversus.

18. Consuetudo moderna quoad administrationem sacramenti
Poenitentiae, etiamsi eam plurimorum hominum sustentet aucto-
ritas et multi temporis diuturnitas confirmet, nihilominus ab Ec-
clesia non habetur pro usu, sed abusu.

19. Homo debet agere tota vit-a poenitentiam pro peccato ori-
ginali.

20. confessiones apud religiosos factae, pleraeque vel sacrilegae
sunt vel invalidae.

21. Parocbianus potest suspicari de mendicantibus, qui eleemo-
synis communibus vivunt, de imponenda nimis levi et incongrua
poenitentia seu satisfactione, ob quaestum seu lucrum subsidii
temporalis.

22. Sacrilegi sunt iudicandi, qui ius ad Communiouem perci-
piendam praetendunt, antequam condignam de delictis suis poe·
nitentiam egerint.

23. Similiter arcendi sunt a sacra Communione, quibus nondum
inest amor Dei purissimus et omnis mixtionis expers,

24. Oblatio in temple, quae fiebat a beata Virgine Maria in die
purificationis suae per duos pullos columbarum, unum in holo-
caustum et alterum pro peccatis, sufficienter testatur, quod indi-
guerit purificatione et quod filius (qui offerebatur) etiam macula
matris maculatus esset, secundum verba legis.

25. Dei Patris sedentis simulacrum nefas est christiano in templo
collocare.

26. Laus, quae defertur Mariae, ut Mariae, vana est.

27. Valuit aliquando Baptismus sub hac forma collatus: In no·
mine Patris etc„ praetermissis illis: Ego te baptiza

28. Valet Baptismus collatus a ministro, qui omnem ritum ex-
ternum formamque baptizandi observat, intus vero in corde suo
apud se resolvit· Non intendo quod facit Ecclesia.

29. Futilis et toties convulsa est assertio de Pontificis romani
snpra Concilium oecumenicum auctoritate atque in fidei questio-
nibus decernendis infallibilitate.

30. Ubi quis invenerit doctrinam in Augustino clare fundatam,
illam absolute potest tenere et docere, non respiciendo ad ullam
Pontificis bullam.

31. Bulla Urbani VIII. In eminenti est subreptitia.

Damnatac et prohibitae tanquam temerariae, scandalosae, male
sonantes, iniuriosae, haeresi proximae, haeresim sapienteS, er-
roneae, schismaticae et baereticae respective.

