[654] Ar« sarrs err runnu ramme. Qum amum ηπ ms 579

annum affectus quidam pravus perduraverit, ex temporis diuturnitate
iudicare poterit confessarius suas interruptiones non defuisse ad sin-
gulos dies vel partes diei. Quae intellige semper de actibuS‚ quorum
alter ab altero non pendet.

Qua de re tamen bene s. Alph. n. 37. monet post Lugo et Coninck,
explicari oportere, an interruptiones generatim fuerint notabiliter rarae,
an vero frequentes. Quod lata quadam mensura accipiendum est et
potius num, quando de diuturno tempore agitur, interruptio per dies
et hebdomadas aut menses quoque duraverit. Nam alioquin ex indole
materiae, personae, circumstantiarum res diiudicari melius poterit. Vid.
Lug. de Poenit. disp. 86. n. 576.

654. Et forte trahi in hunc sensum posset doctrina Melchioris Oani;
non quasi scilicet negaverit multiplicari peccata ob interruptiones, sed
quia sufficiebat indicare tempus. Nisi tamen id velit solum ob circum-
stantiam aggravantem.

Sic ipse de hac re, ubi probare vult, exprimendas esse etiam circum-
stantias notabiliter aggravantes contra mentem s, Thomae (a quo se
liberat dicendo, quod forte retractasset se, si Summam explevisset):
‹ si continuatio parva fuit, non est opus explicare, sin vero diu mul-
tumque duravit, opus erit. Similiter dicendum est de interruptionibus
Nam si interruptio facta est per actum contrarium, necesse erit con-
fiteri, quoties eiusmodi culpam renovavit. At si interruptio fuit natu-
ralis, qualis plerumque fit, non oportebit exprimere, sed satis erit in
hunc modum confiteri: Tota die amavi Mariam etc.; sufficiens namque
notitia confessori datur et ad medendum et ad iudicandum» dePoenit.
Relect. part. 6. quam male Lugo, Suarez aliique deinceps citarunt
part. 5.

Quoad praxim monet Lugo de Poem't. disp. 16. n. 57.: « quando
poenitens, vel ex se vel interrogatus, explicat numerum peccatorum,
non debere regulariter interrogari iterum de duratione singulorum.
Si v. gr. dicit, se desiderasse turpiter quandam feminam et confessa-
rius interrogat, Quoties? atque ipse respondet: Decies plus minusve3
non oportet iterum petere, an illis vicibus perduraverit in tali desiderio.
Quia cum ipse, interrogatus de numero, determinat illum numerum,
credibile est, quod ipse concepit, se interrogari de vicibus moraliter
distinctis atque adeo de illis respondisse. Quod si ex circumstantiis
appareat, ipsum non respondisse iuxta distinctionem moralem, sed
iuxta aliam magis crassam, quae fieret per interruptionem dierum,
tunc examinandus esset magis in particulari: prout solent aliqui, in-
terrogati de numero concupiscentiae turpis dicere decies v. gr., quod
ipsi intelligunt de numero feminarum, quas concupierunt, quarum ta-
men aliquam plusquam decies vere concupiverunt ».

