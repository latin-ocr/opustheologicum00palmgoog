[242] Qun> m numo mr ms‘rrrrA mmm. Qum mn wemno 275

Heic vero succedit quaestio huius loci propria, quid liceat incolis
usurpatae provinciae quidve non liceat, ne usurpatori iniquo cooperari
videantur.

'Videlicet 1⁰ praestare ea possunt incolae quae necessaria sunt, ut
ord0, sine quo societas ipsa servari non posset, custodiatur. Neque
solum id licite possunt, sed etiam tenentur. Quippe id exigit neces-
sitas ipsam communitatem seu societatem servandi. Et huc spectat
resolutio A„ in qua dicitur, servandas esse leges et sententias latas a
tyrannO, si iustae per se sint et honestae, licet iustae non sint, quatenus
ab illegitima auctoritate feruntur. Ratio est, quia stare societas non
potest, nisi aliqua potestate, legibus, iudiciis regatus-3 atqui legeS‚
sententiae etc. haberi non queunt, nisi quae a tyranno feruntur: ergo
iliae servandae sunt.

Neque vero id infert approbationem tyrannidis. Non enim subditi
leges ilias servant, quasi legitimam habeant aut profiteantur usurpa-
toris potestatem, sed quia lex naturae ordinem aliquem servari prae-
cipit et tunc ille tantum ordo possibilis cum sit, hunc lex naturae ser-
vandum iubet. Et hunc sensum habet, quod Auctor dicit in eadem
resolutione, societatem in hunc finem usurpatori conferre potestatem
leges ferendi gubernandi, iudicia instituendi etc.

242. Quaeritur, an liceat subditis se gerere secundum legeS, non
necessarias, in actibus mere facultativiS, quando agatur non de damno
vitando, sed de lucro captand03 puta in causa successionis ab inte—
stato: si lex usurpatoris magis faveat alicui ex gr. feminae quam
lex legitimi principis, ut ideo in conscientia possit femina petere quod
sibi non deberetur iuxta legem legitimi Principis, debetur autem iuxta
legem usurpationis.

Quaestio est difficilis. Si praesumere licet, intentionem esse legitimi
principis permittendi ut his quoque beneficiis subditi fruantur, patet,
non male agere, qui hoc pacto se gerunt. Praesumptio autem habebit
locum, si pensatis omnibus circumstantiis, appareat, id aequum esse,
ut communi tranquillitati et conscientiarum securitati consulatur. Se·
cus si praesumptio abest, si legitimus princeps satis significat, se in
id non consentire. Ius civium tamen ita se gerendi, solet generatim
ex eo principio probari: quod nunc, posita pacifica usurpatione, non
viget nisi lex usurpatoris et societas legibus opus habet et ius proinde
agendi secundum vigentes leges: ita ut contraria voluntas legitimi
principis non sit rationalis Advertunt nihilominus alii, id reapse va-
lere in iis legibus, quae necessariae sunt, et quarum praetermissio da·
mnum subditis induceret: at ubi necessitas abest et periculum damni,
cessat ratio, cur lex tyranni deroget legi legitimi principis,

