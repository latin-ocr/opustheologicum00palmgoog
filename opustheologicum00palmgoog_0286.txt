[191] ieonum-3 monimina-Aris 189

monet Suarez de Poenit. disp. 22. sect. 9. n. 5. in moralibus solidam
ac prudentem probabilitatem morali cuipiam certitudini aequipollere3
quippe quia in eiusmodi maior certitudo haberi nequeat. Et hoc quidem
etiam praxis eommunis suadet. Nonne enim ex communi consensu sat
prudenter agere quis creditur, si probabile id habeat, quod tanquam
probabile tradi reperit v, gr. a s. Antonino post s. Thomam, aut a
s. Alphonso post Suarez etc. Ῥ Attamen ecquam demum certitudinem
in hoc habemus praeter prudentem illam probabilitatem, quae, uti di-
11111113, sapienti cuique sufficiens in eiusmodi videri debet?

Addendum tamen nihil extundi posse ex damnatione propositionis
etiam quoad nsum opinionis tenuiter probabilis. Nam licet aliam exco-
gitare rationem damnationis, in eo nempe sitam, quod plura sint, ut
videbimuS, in quibus probabilem sequi non possumuS‚ nimirum ubi non
agitur de mera honestate actionis.

191. Quoniam maior vel minor probabilitas desumi debet ex pondere
maiori vel minori, quod rationibus competit, propterea notant doctores
sequentem regulam: proprios fontes scilicet maius sibi vindicare pon-
dus et praeferendos esse.

Hinc deducunt sequentia. 1⁰ Si de revelatis sermo sit, magis acce-
dendum ad eam partem seu illi parti magis favendum, pro qua stare
videtur sensus Ecclesiae. 2ο Circa ius positivum, magis est adhaeren-
dum parti, cui magis favent leges et consuetudo optima legum interpres.
3⁰ Quoad mentem legislatoris et legum intelligentiam, plus tribuendum
antiquiS, qui propriores fuerunt auctoribus legum et interpretes earum
exstiterunt. 4⁰ De rebus fidei et morum plus tribuendum (ceteris pa—
ribus) sanctioribus, qui plus a Deo illuminantur et mystica atque in-
terna magis norunt discernere. 50 Circa res conscientiae plus theologis
deferri debet, quam iurisconsultis. 6⁰ Circa materias iuris plus iuriscon-
sultis dandum, quam theologis

De probabilitate intrinseca opinionum iudicare rite possunt solum
doctissimi et in re morali versatissimi, non autem mediocriter docti.
Ita Tapia, Cardenas etc. Ratio est, quia ut id rite fiat, nosci probe
debet quid sit stricta probabilitas, conferri deinde debent rationes op-
positarum opinionum, dispici debet ae sedulo considerari, an motiva
forte sint levia, dubia, aequivoca, sophistica, item an non pro contraria
sint motiva forte certa. Atqui haec et alia huiusmodi 11011 possunt fere
nisi doctissimi et in re morali versatissimi.

Vir mediocriter doctus potest iudicare de probabilitate extrinseca,
1⁰ si statum quaestionis bene intelligat, 20 si assertam sententiam in-
veniat apud scriptores omni exceptione maiores. Etenim si hi affirmant
esse probabilem certam quandam sententiam ac gravi fundamento niti,
credere potest·, quia scit alios prudentes idem formare iudicium.

