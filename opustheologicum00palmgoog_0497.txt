404 macr. 111. nm nmmos· cnu'r iv. nun. ιν. · [414]

414. Porro quod praeter casum obligationis cessantis ob materiae
mutationem, aut ob irritationem ex voluntate illius, qui potestatem
dominativam habet in alterum, admitti debeat alius modus, per di-
spensationem quandam, facile intelligitur.

Omnis quippe lex (Suar. de Reliy. lib. 6. cap. 9. n. 8.) humana in-
terdum indiget dispensatione3 ergo et votum, quod est quasi privata
lex humana. Ergo non deest in Ecclesia potestas ad illam concedendam.

« Ratio autem est, quia humana deliberatio ac prudentia non potest
omnia circumspicere3 et ideo saepe non expedire deprehenditur, quod
lege fuerat praescriptum aut certe expediet, quempiam ab obligatione
excipere vel propter maius aliquod bonum vel propter aliquod malum
vitandum, quae est ratio iustificans dispensationem. Et inde facile
ostenditur, id extendendum esse ad vota. Quippe sicut lex, quae ge-
neraliter proponitur, in particulari potest non expedire: ita votum,
quod est veluti privata lex, poterit alicui vel in aliquo casu non expe-
dire3 unde in pluribus casibus multa sequerentur mala et pericula ex
vinculo voti, nisi in eo dispensaretur. Exinde patet etiam, cur baec
dispensandi facultas deesse in Ecclesia non· possit. Etenim Christus
non defuit Ecclesiae in necessariis. Unde haec potestas sine dubio con-
tinetur in illis verbis: Pasce oves meas et in aliis. Tibi dabo claves
reyni caelorum et quodcumque solveris super terram etc. ».

415. Veruntamen addenduni¹ (Suarez tom. de Rel. lib. 6. cap. 9. n. 9.)
proprie loquendo, non dispensari in lege naturali formaliter, sed auferri
et mutari materiam legis naturalis et sic cessare eius obligationem.
‹ Etenim lex naturalis est in praesenti, ut vota Deo reddantur3 haec
autem lex sicut non incipit obligare, nisi postquam fit votum, ita non
conservat (ut ita dicam) obligationem, nisi durante vot03 et ideo si
votum auferatur, cessabit obligatio legis sine dispensatione in illa. Hoc
itaque fit per dispensationem, quod illustrari cum s. Thoma potest
exemplo legis humanae. Nam pari modo lex naturalis dictat, servan-
dam esse legem humanam3 si tamen lex humana vel simpliciter vel
in casu quopiam auferatur, iam lex naturalis non obligabit, licet in
ea nulla fiat dispensatio ».

Sic itaque locum habet ista dispensatiO, quatenus « in voti ablatione
(Suar. l. c. n. 15.) concurrit Pontifex sive Praelatus ex parte Dei, re-
mittendo obligationem Deo factam et declarando, sibi esse placitum.
ut votum non servetur3 narn alia ratione non posset obligatio auferri
aut pactum resolvi. Hoc autem modo fieri dissolutionem pacti et obli-
gationem exstingui, facile intelligitur. Nam etiam inter homines hoc
modo tolluntur obligationes promissionum et rex posset committere
officiali suo, ut promissiones sibi factas relaxaret vel componeret».

