[506] cormrrrorms m· sir paucarum. mccxx-mu Pmnosovmcuu 473

sat etiam agnoscit (saltem in confuso) iniuriam, quam irrogat Deo,
qui est Auctor naturae ».

Quam materiam uberius versat Viva in h. Prop., qui fuse ostendit
1⁰ non proscribi sententiam communem doctorum aientium, in hypo-
thesi invincibilis ignorantiae Dei peccatum non fore Dei offensam etc.
Secus damnaremus et s. Thomam, qui primo quidem peccatum theo-
logicum a philosophico distinguit, dicens 1. 2. q. 71. art. 6. ad 5.
« A theologis consideratur peccatum praecipue secundum quod est
offensa contra Deum; a philosopho autem morali secundum quod
contrariatur rationi ». Deinde vero, facta ea- hypothesi, eandem fert sen-
tentiam, inquiens 2. 2. q. 20. art. 3. « In quolibet peccato mortali prin-
cipalis ratio mali et gravitas est ex hoc, quod avertit se a Deo. Si
enim posset esse conversio ad bonum commutabile sine aversione a
Deo, quamvis esset inordinata, non esset peccatum mortale ». Patet
autem, in peccato non adesse aversionem voluntatis a Deo in hypothesi
ignorantiae invincibilis Dei.

2⁰ Ostendit Viva, damnatam esse propositionem3 tum quia sup-
ponit dari ignorantiam inexcusabilem seu invincibilem Dei etiam ut
legislatoris seu vindicis malefactorum. quae alioquin peccans non po-
test non advertere illicita atque adeo prohibita a voluntate quapiam
superiore, tum quia proposito ita effertur, ut non distinguat casum
ignorantiae vincibilis aut invincibilis

Quam in rem recte animadvertit Viva 1. c. n. 25„ quod quoties
thesis proscripta est indefinita et potest sumi sensu tum universali tum
particulari, tunc ad definiendum, num sumenda sit in sensu universali,
adeo ut contradictoria eius vera sit particulariS, an vero in sensu par-
ticulari, adeo ut contradictoria ipsius vera sit universalis, nullus canon
suppetat, nisi ut inspiciantur tum materia ipsa, tum rationes proscri-
ptionis, tum sensus Doctorum.

Porro in casu nostro thesis indefinita « ignorantia Dei excusat ope·
rantem a Dei offensa » sumenda necessario est in sensu universali, ne
scil. vi damnationis dicamus, ignorantiam invincibilem iuris naturae
aut Dei non excusare a peccato formali. Unde sensus thesis necessario
hic esse debet: ‹< Omnis ignorantia Dei sive vincibilis, sive invincibilis
excusat etc. » atque adeo contradictoria, prorsus tenenda, erit: « Aliqua
Dei ignorantia non excusat ab offensa Dei ». Et cum hac optime co-
haeret doctrina, quae ait, ignorantiam Dei invincibilem excusare a Dei
offensa. Ergo ex damnatione illius thesis non proscribitur sententia do-
cens, ignorantiam Dei invincibilem excusare ab offensa Dei operantem
alioquin contra rectam rationem.

