[470] nnuma 447

489. Ad interpretationem revocari solet ea specialis et privata in-
terpretatio legia, quae fieri dicitur per Epikeiam (ἐπιείκεια aequitas),qua
de re et in quaestione de cessatione legis apte tractari posset.

Cum enim iudicamus universalem legem in aliquo particulari casu
cessare seu non obligare, utimur epikeia hoc est secundum aequum et
bonum iudicamus. Est et ipsa quaedam restrictio legis, quatenus ad
‘eum particularem casum lex non estenditur.

Fundamentum huius aequitatis indicavit Aristoteles 5. Ethic. 10.
‹ ἐπιείκεια 631 emendatio iusti legitimi: nam lex quidem universalis
est: fieri autem non potest ut de quibusdam (particularibus) univer·
saliter recte dicatur: sed lex id accipit, quod fit plerumque non igno-
rans aliquando deficere. Et est nihilominus lex recta3 defectus autem
non est in lege nec in legislatore, sed in ipsa rei natura. Continuo
enim rerum earum, quae sub actionem cadunt, materia talis est. Cum
igitur lex quidem universaliter loquatur, in his autem praeter univer-
sale quidpiam accidat, tum recte se habet, ut ea parte, qua legislator
omisit atque peccavit, absolute locutae, emendetur defectus: quod et
ipse legislator, si adesset, hoc modo loqueretur ». Agitur ergo solum
de lege humana. Cum igitur lex in universali feratur et consideret id
quod plerumque contingit, fieri potest ut in aliquo casu sub verbis
legis per se comprehenSO, malum sit vel non conveniens servare legem,
ita ut ipse legislator, si adesset, exciperet eum casum ab obligatione
legis. Tunc aequitatis ratio postulat ut contra verba legis agatur,
quamvis non contra mentem legislatoriS, qui noluit eum casum com·
prehendere.

470. Quando ergo licet uti epikeia‘? Dixerunt quidam, quando ratio
legis cessat myative: negative autem cessat ratio legis, cum in aliquo
casu non invenitur ratio propter quam lex lata est. Atqui si tantum
negative cessat ratio legiS, nondum uti licet epikeia.

Quamvis enim non amplius adsit in particulari casu ratio legiS,
tamen, si negative tantum cessat ratio legis, huius observatio adhuc
est iusta 61 possibilis. Iam vero in hac hypothesi lex nondum peceat
exigendo observationem: atqui epikeiae usus est, cum lex peccat hoc
est peccaret urgendo observationem. Sic viri perfecti non excusantur
a lege ieiunii, etsi in seipsis non experiantur ea, propter quae ieiu-
nium praecipit Ecclesia. Et sane cum ratio legis cessat solum nega·
tive, superest semper universalior ratio, cur lex observetur, bonum
scilicet commune postulans ut quantum fieri potest, lex ab omnibus
servetur, ut unitas sit in societate. Suarez lib. 6. 6. 7. 11. 5. Vide ta-
men quae diximus de Cessatione Legis nn. 376. 377.

