[545] onnam-Ano mn Acro uano AnsQun cunm Annisso 501

habuisse vel habere et sic est licitum gaudere de opere malo. Non
enim gaudemuS‚ illud opus malum factum esse; sed supposito, quod
factum sit, gaudemus quod boni effectus causam dederit. Vere enim
gaudio dignum est, quod divina bonitate etiam ex pessimis operibus
maxima bona proveniant. Sed hoc est potius gaudere de effectu, quam
de opere, etsi etiam gaudeamus de causatione boni, quae tali operi
competit ». Ita quidem Lessius3 cuius sapientissimam sententiam
imprudentissime Salmanticenses pertrahunt in doctrinam s. Alphonso
oppositam.

545. Eadem de causa ex mera inconsiderantia Salmanticenses ac-
cusant Palaum, uti adversarium doctrinae ex S. Alphonso allatae; cum
reipsa Palaus eandem demum, ac Lessius, doctrinam habeat.

Nam tract. 2. disp. 2. punct 10. g. 2. n. 11. loco a Salmanticensibus
allegato haec demum habet: ε( Quod dictum est de pollutione ob huius-
modi finem, dicendum est de homicidio, fornicatione et aliis peccatiS,
licitum esse, inquam, delectationem non illorum praecise, sed quatenus
fuerunt causae alicuius boni effectus ». Porro cum dicit non licere
delectationem illorum, nonne excludit delectationemcIe {pso opere malo?

Quod vero dicenS, licere illorum delectationem, quatenus sunt causac
boni effectus, recidat in Lessii sententiam, patet ex praecedentibus, ad
quae aperte alludit in ipso periodi allatae initio. Disputans enim de
pollutione, haec ibid. n. 10. habet: « Tertio infertur, nullo modo tibi
licere, delectari de pollutione in somnis habita...; quia talis delectatio
causa est excitativa etc... At licitum est de illa pollutione gaudere
ob effectum inde sequutum...; quia tunc non est proprie delectatio
de pollutione, sed de effectu inde sequuto... Hac enim ratione Ec-
clesia gaudet de Adae peccam, cum dicit: Ο felia: culpa, quae talem ac
tantum merm't habere Redemptorem ».

Ergo dum dicit, licere delectari de facto ob effectum sequutum,
seu prout quidpiam est causa boni effectus, perinde est ac si dicat,
ipso sui interprete, delectari de effectu sequuto, seu delectari, quod ex
opere per se non probandO, bonus effectus extiterit3 quae est doctrina
communis s. Alphonsi et Lessii.

Sed et Vasquez in eandem cum Palao et Lessio amue adeo s. Alph.
doctrinam conspirat. Nam in 1. 2. disp. 111. cap. 2. n. 8. disserte
scribit: « Ego vere existim0‚ idem esse delectari de utilitate vel com-
modo proveniente ex homicidio et de ipso sub ea tantum ratione, non
ut malum est proximi vel contra iustitiam, sicut colligitur ex doctrina
DD.‚ quos allegavimus etc. ». Fatendum tamen est, Vasquez doctri-
nam, ob suam illam theoriam, quod delectatio non sumat malitiam ob
obiecto etc. prout sup. n. 72. notavimus, impeditam esse et vacillantem.

