[197] Qum 01 omnio srr numo Paouamuoa 231

paulo probabilior, sive (eo quod parum pro nihilo reputatur> aeque
probabilis: id affirmas vel quia censes in tali conflictu opinionum,
non manere amplius opinioni minus probabili veram probabilitatem,
vel quia putas in hac ipsa hypothesi non posse animum ex principiis
reflexis efformare sibi conscientiam certam, vel quia credis, ex solis
principiis directis seu ex propriis rei intrinsecis rationibus certitudinem
honestatis actionis petendam esse. Atqui si primum dicis, vagaris extra
quaestionem, negans eius hypothesim et sub nomine opinionis multo
probabilioris aliquid aliud reapse intelligis, seutentiam scilicet absolute
probabilissimam seu moraliter certam. Si autem manens in hypothesi,
quod opinio minus probabilis sit adhuc vere probabilis, affirmas al-
terum, id affirmas quod manifeste falsum est: stante enim ea hypo-
thesi 1οι vere non est certa: porro eertum principium est legem dubiam
non obligare; ex hoc ergo principio potest quis certam sibi conscien-
tiam efformare, licere sibi agere secus ac illa lex dubia decernere vi-
detur. Si tandem tertium dicis, incidis in illud absurdum, quod superius
in probabilioristis reprobatum est. n. 171. seqq.

Praeterea attende rationem quintam, quam attulit s. Alphonsus pro
sententia benigna3 quia obligatio sequendi probabiliora si adesset, esset
humanis viribus impar. Si ita esset, ait s. Doctor: ⁴< teneremur inqui-
rere in opinionibus minus certis illam notabilem praeponderantiam,
quam aliqui ex adversariis exigunt: unde teneremur prius perpendere
omnes rationes intrinsecas cuiusque opinioniS, item conferre auctoritates
Doctorum inter se diversas, item conferre rationes nobis probabiliores
cum auctoritatibus aliorum... et 310 deinde omnia librando formare
deberemus iudicium, hanc vel illam opinionem esse nobis probabilio-
rem et tutam. At quis non videt, hoc esse onus moraliter intolerabile,
utpote innumeris scrupulis perplexitatibus et periculis errandi obno—
xium? » Iam vero simile argumentum instaurandum est, si non licet
sequi opinionem vere probabilem pro libertate, nisi sit aeque proba-
bilis ac altera pro lege. Oportebit scilicet comparationem accurate in-
stituere differentium opinionum. perpendere gradus probabilitatis sin-
gularum sive intrinsecae sive extrinsecae, nosse quantus debeat esse
excessus, ut dici possit altera esse multo probabilior. Atqui 1100 est
onus moraliter intolerabile. Teneamus ergo, quod communis sententia
tam bene a s. Alphonso propugnata docet: satis esse, si alicui constet
sententiam aliquam esse vere probabilem, ut secundum eam agere
possit. Hoc systema scientificum est, certis innixum principiis sibique
semper logice cohaerens: si partem demis aut aliam substituiS, pes-
sumdas totum.

