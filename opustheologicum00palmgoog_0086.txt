PROPOSITIONUM DAMNATARUM‚ A Plo VI. LXXXI

Neque silentio praetereunda insignis ea fraudis plena Synodi
temeritaS, quae pridem improbatam ab apostolica Sede conventus
Gallicani declarationem anni 1682. ausa sit non amplissimis modo
laudibus exornare, sed, quo maiorem illi auctoritatem conciliaret,
eam in decretum cle Fide inscriptum insidiose includere, articulos
in illa contentos palam adoptare et, quae sparsim per hoc ipsum
decretum tradita sunt, horum articulorum publica et sollemni
professione obsignare. Quo sane non solum gravior longe se nobis
offert de Synodo, quam praedecessoribus nostris fuerit de comitiis
illis, expostulandi ratio, sed et ipsimet Gallicanae ecclesiae non
levis iniuria irrogatur, quam dignam Synodus existimaverit, cuius
auctoritas in patrocinium vocaretur errorum, quibus illud est con-
taminatum decretum.

Quamobrem, quae acta conventus Gallicani, mox ut prodierunt,
praedecessor noster venerabilis Innocentius XI. per litteras in forma ’
brevis die ΙΙ. aprilis anni 1682„ post autem expressius Alexan-
der VIII. constitutione Inter multiplices die 4. augusti anni 1690.
pro apostolici sui muneris ratione improbarunt, resciderunt, nulla
et irrita declararunt3 multo fortius exigit a nobis pastoralis sol-
licitudo recentem horum factam in Synodo tot vitiis affectam
adoptionem velut temerariam, scandalosam ac praesertim (post
edita praedecessorum nostrorum decreta huic apostolicae Sedi
summopere iniuriosam reprobare ac damnare, prout eam praesenti
hac nostra constitutione reprobamus et damnamus ac pro repro-
bata et damnata haberi volumus.

Ad id genus fraudis pertinet, quod Synodus in hoc ipso de-
creto de Fide quamplures articulos complexa, quos Lovaniensis
facultatis theologi ad Innocentii XI. iudicium detulerunt, tum
et alios duodecim a Cardinali de Noailles Benedicto XIII. oblatos,
non dubitaverit ex reprobato secundo Ultraiectensi Concilio va-
num vetusque commentum exsuscitare temereque his verbis iactare
in vulgus, nempe universae Europae notissimum esse, eos articulos
'Romae severissimo examini subiectos fuisse et- non solum a qua—
licumque censura immunes exiisse, sed etiam a laudatis romanis
Pontificibus fuisse commendatos: cuius tamen assertae commen-
dationis non modo nullum exstat authenticum documentum, quin
potius eidem refragantur acta examiniS, quae in nostrae supremae
inquisitionis tabulis asservantur, e quibus id tantum apparet,
nullum super iis prolatum fuisse iudicium.

Hisce propterea de causis, librum hunc ipsum, cui titulus Atti e
decreti del Concilio diocesano eli Pistoia dell’au-no MDOGLXXX VI.
in Patoia per Atto Bracali stampatore vescovile con approvazione,
sive praemisso sive quovis alio titulo inscriptum, ubicumque et
quocumque idiomate, quovis editione aut versione hactenus im-
pressum aut imprimendum, auctoritate apostolica tenore praesen-
tium prohibemus et damnamus, quemadmodum etiam alios omnes
libros in eius sive eius doctrinae defensionem tam scripto quam

