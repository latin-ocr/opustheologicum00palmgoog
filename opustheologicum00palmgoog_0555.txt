462 TssAc‘r. 1v. DE vacca-ris. CAPUT 1. nun. 1. [489]

expressa malitiae actus, vel sufficiat virtualis et interpretativa, per
decem prope columnas circa ipsam operose adlaboraverit. Quidam vero,
uti Franzoia in not. ad h. loc. Auctoris Animadv. 1⁸ et Concina Ap-
parat. ad Theol. Moral. tom. 2. disp. 2. cap. 4. ξ. Π. sententiam
Auctoris traducunt ut damnatum pelagianum errorem, quibus cum
aliis praeiverat Natalis Alexander leeol. lib. 3. cap. 4. regul. 75. qui
praeterea huic doctrinae affingit et calumniam peccati philosophici.

Heic vero cuiusque animum merito pulsabit cupido noscendi, quo-
modo tanta inter DD. dissensiO, quomodo etiam ansa accusandi de
haeresi pelagiana profluere potuerit ex doctrina, quae nihil nisi prima
elementa moralis theologiae perspicua continet.

Responderi autem debet aliter quoad dissensum Doctorum, aliter
quoad criminatores de pelagianismo.

489. Et quoad dissensum DD. attinet, plane dicendum est, totam
hanc dissensionem in verbis potius consistere quam in re atque inde
profectam, quod non satis definiretur status quaestionis quidve sibi
vellet advertentia ista virtualis seu interpretativa.

Qua de re duo statim advertite, 1⁰ Auctor quaestionem generatim
ponit de advertentia, quae adpeccatum requiratur, sup. n. 4923 s, Al-
phonsus vero controversiam instituit de advertentia, sufficiente ad pec-
candum mortaliter. Atqui diversissimae sunt duae istae quaestiones:
nam norunt omnes et discunt ex catechismo, haberi advertentiam
(semiplenam scilicet), quae generatim ad peccandum venialiter sufficit,
quae tamen non sufficit ad peccatum mortale. Si ergo hac de causa
forte in diversas sententias Doctores abierint, insimulare utique quis
,eos poterit, quod parum advertentes ad statum quaestionis, alios veluti
sibi adversantes perperam impugnaverint, cum reipsa aerem verbera-
rent·, at invicem oppositos dicere eos non licebit.

Dixi: si forte hae dc causa in diversas sententias abieram t. Nam ut
hanc veluti causam dissensionis fuisse teneamuS, opus est supponamus,
actualem advertentiam pro plena, virtualem vero seu interpretativum
pro semiplena accipi. Quod tamen apud Doctores non reperio, nisi
apud Salmanticenses, qui tract. 20 dc Principiis Mor-alitate's cap. 13.
11. 6. scribunt: « Secunda sententia defendit, hominem non posse pec-
care mortaliter absque plena et expressa advertentia malitiae et ideo
si advertentia est tantum semiplena, etsi materia sit gravissima, pec-
cabit tantum venialiter ». Primam vero sentent-iam, nulla ibi mentione
advertentiae plenae aut semiplenae facta, sic exposuerant ibid. n. G.:
« Prima sententia asserit, advertentiam malitiae moralis necessariam
ad peccatum mortale esse non formalem et cmpressam, sed virtualem
et in. causa ». Unde quis facile progredi poterat ad accipiendam adver-
tentiam sormalem pro plena, virtualem pro semiplena.

