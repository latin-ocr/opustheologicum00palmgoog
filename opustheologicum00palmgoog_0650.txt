[623] msa-meno semen-roa pmcn-ouum nx vm'rtmnus orposrrts 557

deformitas a virtute in iis reperiri potest, quemadmodum pariter spe-
cialis ratio in iisdem materiis esse potest exercendae virmtiS. Ita dif-
ferunt peccata contra iustitiam, homicidium, furtum, adulterium, de-
tractio. Nam ipsa diversitas materiae efficit ut specialis sit recessus
a iustitia et violatio ordinis specialia, quem recta ratio requirit. Unde
sunt diversae deformitates contra eandem virtutem.

Ita s. Thomas diversas species luxuriae contra naturam iuxta ma-
teriae deformitates recenset 2. 2. q. 154. art. 11.: α ibi est determinata
luxuriae species, ubi specialis ratio deformitatis occurrit, quae facit
indecentem actum venereum. Quod quidem potest esse dupliciter. Uno
quidem modo, quia repugnat rationi rectae, quod est commune in
omni vitio luxuriae (scil. ut ait artic. 1⁰, quod aliquis non secundum
rectam rationem delectatione venerea utatur). Alio modo, quia etiam
super hoc repugnat ipsi ordini naturali venerei actus, qui convenit
humanae speciei, quod dicitur vitium contra naturam. Quod quidem
potest pluribus modis contingere. Uno quidem modo, si absque omni
concubitu, causa delectationis venereae, pollutio procuretur, quod per·
tinet ad peccatum immunditiae, quam quidam mollitiem vocant. Alio
modo si fiat per concubitum ad rem non eiusdem speciei, quod vocatur
bestialitas. Tertio si fiat per concubitum ad non debitum sexum, puta
masculi ad masculum vel feminae ad feminam, ut Apost. dicit ad
Rom. 1.‚ quod dicitur sodomiticum vitium. Quarto si non servetur
naturalis modus concumbendi, aut quantum ad instrumentum non
debit-um, aut quantum ad alios monstruosos et bestiales concumbendi
modos ».

Ceterum quandonam diversa sit species vel generatim ob oppositio-
nem ad diversas virtutes, vel per oppositionem extreme ad eandem
virtutem, vel per diversam deformitatem contra unam virtutem, haec
omnia discuntur in tractatu de virtutibus et vitiis, quod est argumen-
tum Secundae Secundae Partis Summae s. Thomas et praxis utcumque
supplebit per decursum Tractatuum.

623. Quaestionem heic subdunt DD. notatu dignissimam et s. Alph.
habet lib. 5. 11. 33.: An ex diversis praeceptis (circa eandem rem) pec-
cata (plura) specie distinguantur. Et bene respondet s. Alph.: ‹< Dicen-
dum cum communi, quod si praecepta distinguantur tantum ex parte
legislatorum (ut est in farte, quod prohibetur lege divina et hnmana),
minime inducunt distinctionem specificam peccatorum3 quia diversitas
legislatorum non efficit praeceptum esse formaliter diversum, sed tan-
tum materialiter. SecuS, si praecepta distinguantur ex parte motivi ad
prohibendum quia tunc diversae virtutes laeduntur; prout si quis
frangeret ieiunium praeceptum ab Ecclesia et ad quod voto simul se

