576 macr-xlv. nn Pacca‘rrs. carm· 1. mm. 111. aar. 11. [649]

reditus ad similem actum quasi naturaliter fit sine nova deliberatione
(et ita Suarez admittit principia Lugo superius exposita). Exemplum
est in eo, qui per horam permanet in delectatione morosa circa idem
obiectum. Numquam enim id fit ita continue, quin interim cogitatio
ad alia rapiatur, licet statim ad eandem delectationem redeat. Diffi-
cillimum ergo esset obligare hominem ad explicandum illam varie-
tatem et non satis esse confiteri totum illud peccatum per modum
unius ». Et huc facere videtur quod notat cum Lugo et Viva etiam
s. Alphonsus n. 47. in fin„ quod « si plures huiusmodi actus ex eodem
impetu concupiscentiae procedunt, unum peccatum mortale constituunt,
etsi aliquod breve intervallum inter actus intercedat ».

649. Sed alia heic succedit quaestio, nempe: Quae et qualis temporis
distantia sufficiat ad hoc, ut plures actus, non subordinati, non possint
facere unum peccatum? Suarez l. c. n. 13„ moraliter censet interrumpi,
« quando cessatio a priori actu multo tempore duravit, ut v. gr. per
horam. Nam licet naturali modo et absque speciali advertentia et liber·
tate (interruptio) inchoata fuerit, ut per somnum et naturalem distra-
ctionem, si tamen per longam moram duravit et postea homo, cum
sufficienti deliberatione ad peccandum, similem actum inchoat, novum
peccatum physice et moraliter distinctum committit3 quia virtus prioris
deliberationis saltem propter moram temeris omnino cessavit. Ergo
posterior actus fit ex nova deliberatione distincta: ergo est etiam mo-
raliter distinctus3 quia peccatum non multiplicatur nisi per novum
consensum omnino liberum, habitum post transactum et finitum alium
actum ».

In quibus adverte 1ο quod exigat, ut secundus actus post longam
physicam interruptionem non resumatur vi prioris deliberationiS‚ quam
omnino cessasse supponit: 2⁰ quod ad secundum actum requirat novam
deliberationem sufficientem ad peccandum. Porro duo haec locum adhuc
concedunt sententiae Lugo, quae actus etiam longa physica interru-
ptione seiunctos admittit, qui tamen dependentiam habeant causali-
tatis inter se.

Ceterum cum Suarez ponit exemplum horae, non est censendum ad
interruptionem requiri horam: nam minus intervallum sufficere potest.

850. Denique occurrit quaestio, cuius solutio omnes sententias quo·
dammodo conciliat quoad praxim, licet rationem solutionis aliter alii
intelligant, nempe em sufficiat fateri tempus, quo mala voluntas per·
duraverit, v. gr. odium per mensem.

Solutio s. Alphonsi haec est n. 37.: « Poenitens quidem debet expli-
care, si potest, quot vicibus voluntate consensit3 si vero non potest,
quia pravus animus diuturnus fuit, tunc sufficit fateri tempus, quo in
tali pravo animo perseveraverit ›.

