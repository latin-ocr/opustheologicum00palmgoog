[154] cun Aenus nx 1011011. wne. Pacem· emm 145

Hinc desumendum, quo sensu admitti possit id, quod communiter
dicitur et Auctor habet, nempe quod ceteris paribus gravius peccat, qui
contra conscientiam agit, quam qui iuxta. Nam cum peccatum in causa
sit commune sive contra sive iuxta conscientiam agenti, ex hac parte
nullum potest adesse discrimen. Hoc tamen evidens discrimen est, quod
in agente contra conscientiam duplex, ut diximus, est peccatum: in
agente autem iuxta conscientiam adest unum tantum. Ergo si ex hac
parte res spectetur, manifestum est, semper gravius idest plus peccari
agendo contra conscientiam.

Veruntamen verba tum AuctoriS, tum aliorum, qui eandem senten-
tiam proferunt, alio sensu dici videntur. Nam comparationem ipsi insti-
tuunt tantummodo inter peccatum negligentiae in causa et peccatum
praesens actionis contra conscientiam. Quaestione porro sic instituta
vix est quod decerni possit. Etenim actio heic et nunc contra con-
scientiam posita potest ex se esse leviter mala, dum interim contin-
gere potest‚ ut gravis exstiterit culpa prioris negligentiae et viceversa.

154. Ex hisce autem deducere licet, cuiusmodi censeri debeat pecca-
tum quod reipsa vitari nequaquam posse dicitur. Est nempe peccatum
in causa et iam alias factum, non vero quod nunc fiat, uti iam diximus
Hinc vero nonnulla consectaria gravis momenti.

Primum consectarium. Si culpa praecedens, voluntariae scilicet igno-
rantiae, per veram poenitentiam iam fuerit retractata, ita nempe, ut
praeter dolorem praecedentis negligentiae, iam sufficiens, prout fieri
potuit, diligentia deinde adhibeatur ad ignorantiam illam tollendam:
error praesens aequiparandus erit ignorantiae invincibili nec erit am-
plius voluntarius et culpabilis et ideo nullum erit peccatum, etiamsi
hoc pacto non acquiram scientiam, qua vitare possim quemlibet er-
rorem. Huc facit similis casus Breviarii, quod quis in mare proiecerit.
vid. Croix lib. 1. n. 760.

Secundum consectarium. Peccatum eiusmodi fuit patratum, cum po-
sita fuit causa et nihil reipsa (ex parte erroris) nunc peccatur.

Atqui si nihil nunc peccatur, nihil igitur ex praesenti actione additur
malitiae peccato praecedenti. Ergo peccatum eiusmodi non desumit im-
putabilitatis suae modum atque adeo speciem malitiae ex hoc, quod
nunc accidit, sed ex‘'eo, quod factum fuit in causa. Atqui in causa
non fuit nisi peccatum omissionis diligentiae, nisi forte supponamus,
quempiam tunc praevidisse peccata quaedam necessario secutura ex
tali ignorantia sibi voluntaria. Ergo ista peccata non censentur esse
illius speciei, quam fert actus positus ex errore nec habent malitiam
illius propriamz sed solum denominantur mala per negligentiam illam

⁸ Rammium, How-al. Tomo 1. 10

