PRAEFATIO Em‘roms vn
. Doctor attigit, fideliter refert. Hunc laborem Auctoris aetatem
nostram grato animo accepturam non dubitamus. Aliorum quoque
doctorum, quorum sententiae quaestionibus elucidandis et defi-
niendis optime conducerent, non dubitavit B. integros textus et
bene longos recitare, ut quid illi sentirent, apertum esset atque
eorum potins quam suis verbis contexta tractatio Maiorum tum
doctrinam tum demonstrationis methodum luculentius exhiberet.
Quo factum est, ut non raro opus ballerinianum speciem praese-
ferre videatur (si licet in parvis exemplis grandibus uti) operis
petaviani, ad eundem saltem collineare scopum, ut doctrinae ca-

put, quod occurrit, sententiis et argumentis Maiorum, eorundem .

verbis recitatis, et tradatur et explicetur. Professus est ipse non
semel se nihil novi dicere, quod nempe iam a Scholae magistris
dictum non fuerit nec falsitatis argui potuit: id tamen nou pro-
hibuit, quominus subinde dioeret nove.

Deinde curae Auctori nostro fuit certis demonstrationibus do-
ctrinas communire: vim proinde argumentorum, quae ab aliis
proferuntur, expendere, seposito partium studio et invidia. Ubi
autem opus erat et materia ferebat, scholasticorum vestigiis in·
sistens studuit morales doctrinas rationali processu evolvere et
explicare: quemadmodum in primis tractatibus generalibus aliis·
que videre erit.

Praeterea, quoniam id habet proprium scientia morum, ut in
suis conclusionibus frequenter innitatur auctoritati sapientum, ut
proinde illud pro regula actionum accipiat, quod pluribus vel exi-
miis doctoribus visum sit, sensit B. quam maxime oportere, ut ci-
tationes Anctorum pro singulis sententiis certae essent et accu-
ratae: quapropter in eo studium suum impense collocavit, ut qnid
quisque dixerit, sincere referret ac falsas seu minus idoneas
aliorum citationes emendaret. Scilicet non ad vanam eruditionis
auram captandam aut ad invidiam huic vel illi Γ1311801030 con-
flandam, hoc opus emendationis Ballerini suscepit3 sed quia in
quaestionibus, nbi quis auctoritate doctorum sententiam tuetur,
opus est apprime nosse, quinam pro hac, quinam pro illa sententia
pugnet. Non enim perinde est, pro aliqua amplectenda opinione,
sive auctor tibi sit s. Antoninus sive Antoine, sive plnres sint

auctores sive pauci et forte nulli.

