232 mAc‘r. 11. nn consonam-13. carm· 11. nna. 11. [198]

198. Opus non est immorari in solvendis consuetis difficultatibus
reliquie, praeter eas, quas iam s, Doctor tetigit: illae enim reapse nul·
lius ponderis sunt et earum solutio ubique prostat. Nihilominus absti-
nere non possumus ab una difficultate referenda, quae est vera diffi-
cultas et cuius solutio conducere potest ad rectam intelligentiam
nostrae thesis,

Aiunt ergo: ratio probabilismi est haec: lex dubia nonobliyat‚· atqui
si haec ratio valet, incidimus in propositionem damnatam quae est tertia
inter damnatas ab Innocentio XI. 2. Martii 1679. scilicet dicendum est,
licere agere cum opinione probabili vel tenuissima. Nam etsi opinio pro
lege sit probabilissima, adhuc tamen manet formido de eius falsitate:
quia adhuc versamur intra fines probabilitatis: ergo lex nondum est
certa ideoque lex adhuc est dubia. Ergo possumus sequi opinionem
contrariam probabilissimae prolege, hoc est opinionem tenuissime pro-
babilem pro libertate, quod tamen s. Sedes reprobavit.

Ante responsionem adverto, quod, cum certitudo methaphysica ha-
beri nequit, sententia moraliter certa et sententia pnobabilissima non
differunt reapse: ideoque tunc non est locus opinioni contrariae quo-
quo modo vere probabili.

Respondeo: 1⁰ Ista ratio, quod lex dubia non. obliget, iugiter adhi-
betur a s, Alphonso pro suo systemate nec tamen in eius systemate
illud habet locum, quod liceat sequi opinionem tenuiter probabilem.
Ergo hanc consequentiam ex usu illius rationis s. Doctor non vidit.

2⁰ Distinguenda est ratio thesis ab ipsa thesi asserta, tum ut in-
tentio auctoris sit in tuto, tum quia ea ratio potest esse ratio non adae-
quata thesis.

Et reapse nostra thesis duas partes habet: oportet ut opinio, cui se
conformat actm, sit gnaviter probabilis .· cuius ratio est, quia operatio
debet esse prudens: non agimus autem prudenter, cum confidimus te-
nuissimae probabilitati. Quo posito en altera pars: licet sequi opinio—
nemprobabilem pro libertate, relicta probabiliore pro leye: cuius ratio
est, quia lex dubia non obligat.

Ista ergo sunt principia simul coniungenda. Operatio debet esse pru-
dens: ergo sequatur opinionem graviter probabilem: lex dubia non
obligat: ergo licet sequi probabilem pro libertate. relicta probabiliore
pro lege.

Quapropter ad argumentum. Ea est ratio partialis integrae thesis,
conc. totalis, noy. .· idcirco negatur consequens et consequentia.

Advertimus tamen, quod interpretatio adhibita propositioni damnatae
non est certa: quamvis communiter adhiberi soleat: eo quod sensuS,
quo interpretatio accipitur. est verus. Vide n. 119.

