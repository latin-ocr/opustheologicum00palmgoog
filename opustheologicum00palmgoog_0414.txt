[299] onmea‘no Lame numanam. AN nmen nex romans 319

Ergo et lege positiva divina et lege naturali fit potestas praecipiendi
et obligatio obediendi etiam in conscientia, ut dicit Paulus Rom. XIII. 5.:
‹ Subdiu· estote non solum propter iram, sed et‘e'am propter conscien-
tiam ι».

Adverte tamen, recte A. respondere, superiores posse praecipere,
non vero mere semper sub culpa praecipere. Ratio est, quia superior
potest imponere praeceptum mere poenale, quod scilicet obliget ad
solam poenam non autem ad culpam. Hinc mos regularum, quae non
obligant sub peccato et quarum transgressio reprehensione aut poena
alia punitur. Monent tamen vix aut ne vix quidem culpam aliquam
abesse. Aberit culpa, cum subditus utitur epikeia; in quo tamen casu
exterius ad disciplinae custodiam transgressor puniri poterit.

299. Haec est quaestio celeberrima, an dentur leges mere poenales·
Et recepta est DD. sententia, eiusmodi leges dari posse, quando scilicet
constet hanc esse legislatoris voluntatem. Tunc hae, leges non obligant
per sein conscientia ad vitandas transgressiones sed obligant utique
in conscientia solum ad subeundam poenam. Dixi per se .· quia si grave
aliunde sit periculum, cui se committit quispiam, lege caritatis erga se
adstringi poterit etiam in conscientia ad eiusmodi periculum vitan-
dum: sed haec non est obligatio orta ex illa lege.

Indicium, quo cognoscatur legem esse pure poenalem, est 1⁰ ipsa
forma logie, quae poenam solum praescribat: v, gr. Qui hoc fecerit,
subeat eam poenam: qui hoc loco deponat immunditias, in poenam
seu mulctam cadit. 2⁰ Confert ad hauc interpretationem consuetudo
et communis sensus v.-gr. de solvendo vectigali pro caseis, tabaco etc.

Exempla legum mere poenalium proponit s. Alph. n. 145. in statutis
oppidorum prohibentibus sub poena, ne quis ligna caedat aut venetur
aut piscetur aut herbas colligat seu in eas compellat gregem etc.;
cum scil. agitur de bonis communitatis. Ita lex poena-Iis erit, ubi sub
mulcta praecipitur, ne quis currus aut equos in quasdam vias inducat.

HInc quando agitur de legibus eiusmodi, deficit regula, quam cum
aliis s. Alph. proponit n. 145„ ut scilicet gravitatem obligationis desu-
mamus ex poenae gravitate. Sane gravissima poena imponitur iis, qui
fugiant e carcere et tamen communis est doctrina, non peccare eum,
qui fugam arripiat. Ita gravissima est poena captivi bellici si fugiat:
nec tamen per se tenetur nou tentare fugam.

Salmanticenses de Lcy. cap. 2. n. 53. addunt exemplum militis, qui
muros custodiat, cui poena mortis imponitur, si officio desit. At cum
mica salis id est intelligendum. Nam tempore belli ac communis peri-
culi nesciO, au quis concessurus sit, legem custodiendi muros esse pure

poenalem.

