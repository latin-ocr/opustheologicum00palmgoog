102 ‘macr 1. nn Aca-mus nemis. carm* vm. [109]

quidem obligat homines, ut in singulis actionibus habeant finem hone—
stum, prout honestatem ipse concipit et exinde damnat actioneS, si ad
hunc finem non tendant: deinde vero ita hanc honestatem seu finem
honestum concipit, ut vel doctis difficile saepissime futurum sit deter-
minare, quinam honestus finis quibusdam actionibus praefigendus sit.

Quem enim finem tam nobilem assignabit, ut quis V. gr. honeste
aspiciat templum insigne, altam turrim, pontem magnificum, lautius
solito interdum convivetur, sedendo potius, quam ambulando cogitet,
legat historias etc. P Atqui stultum est-statuere, singulos homines ad
singulas actiones teneri ad servandam regulam, quam tamen invenire
vel ipsis doctis difficile sit.

Si ergo homines tenentur honeste semper operari et tenentur non
solum docti, sed et rudeS‚ feminae, idiotae etc.; nisi desipere quis plane
velit, statuere debet, hanc regulam honestatis obviam, facilem esse et
ad manum omnibuS. Etenim quis potest decernere, difficilem esse eam
operationem, qua homo tendat in eum finem, ad quem unice creatus
estet quem unice ab ipso Creator expetit? Atqui ad finem ultimum
non tenditur nisi per actus virtutis seu per actus honestos Ergo ne
absurdum teneamuS, ne affirmemus hanc contradictionem, hominem
nempe debere per actus suos tendere ad finem iugiter et unice nec
tamen id facile ipsi· esse: dicendum est, honestatis normam non ita
subtilibus Scholae disquisitionibus exquirendam, sed obviam cuique
ex ipsa schola naturae prostare.

Atqui huic conditioni hominum satisfacit doctrina s. Thomae. Reco-
lantur enim, quae dedimus ex eodem et patebit adesse ad manum istam
facilem normam. Namque satis est ut 1ο bonum noscatur conveniens
homini vel secundum animam vel secundum corpus vel secundum res
exteriores), quae propter alia duo quaeruntur: 2⁰ ut nihil adsit contra—
rium illi bon0, quod est hominis secundum rationem: 3⁰ ne peccetur
vel defectu vel excessu. Porro quod homo tendat ad bona naturae
suae convenientia, id habet sponte a natura et ita sit oportet, ut possit
dici inclinatus ad finem ab auctore naturae. Est tamen officium ra-
tionis duo praestare, 1ο ut videat, ne quid sit inordinatum, 2⁰ ut ser-
vetur mensura immunis a defectu et excessu. Ergo quoties duo ista
absunt incommoda, tendentia est reeta, adeo ut norma fere huc re-
cidat, ut bonum censeatur quidquid non apparet malum. Quae tamen
norma non laborat incommodo illo, quod est in effato: bonum est quic-
quid permittitur. Nos enim dicimus praeterea3 ubi adest ista permissiO,
ibi quoque adest rectitudo ex ratione: loquimur autem de permissione
ex parte Dei et opus permissum a Deo non opponitur bono, sed bono
meliori.

